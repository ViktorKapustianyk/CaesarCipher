Визначним місцем України є острів Хортиця – цитадель запорізького козацтва. Відвідувачів тут приваблює все: краса
природи, і гучне бойове минуле, і цікаві експозиції місцевих історичних музеїв.

Хоча сліди козацького міста-фортеці не дійшли до наших днів, на його місці відтворений історико-культурний комплекс
«Запорізька Січ», що дає уявлення про те, яким було козацьке поселення за часів його існування. Макет Січі розроблено
за історичними документами та за участі вчених-істориків. Комплекс складається з дерев’яної фортеці з муром і дозорними
вежами. Усередині фортеці розміщені курені, де козаки селилися за географічною ознакою: хто звідки родом. Крім того,
на острові є великий Музей історії запорізького козацтва, експозиція якого охоплює історію Хортиці і в докозацькі часи.
Поселення на острові існували ще за часів енеоліту і бронзового віку, про це  свідчать знайдені археологами предмети
побуту: знаряддя праці, рештки посуду та прикраси. Згодом на Хортиці поселилися скіфи, які залишили тут по собі
кургани-могильники з кам’яними ідолами.

Охочі зануритися в козацьку атмосферу можуть відвідати кінний театр «Козацька залога» – фольклорно-етнографічний
комплекс. Тут відтворюють звичаї козаків, і їхні військові маневри, і побут, і ремесла.